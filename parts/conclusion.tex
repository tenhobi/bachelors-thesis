\begin{conclusion}
Cílem této bakalářské práce bylo analyzovat, navrhnout a implementovat
kooperativní multiplatformní mobilní herní aplikaci. 

Na základě cílů je v teoretické části práce provedena rešerše
konkurenčních aplikací
a možností technologií pro multiplatformní framework, state management,
databáze, senzory, architekturu a testování.
Po rešerši technologií,
která čítá popis několika možností pro výběr technologie,
byly vybrány jako nejlepší možnosti
multiplatformní framework Flutter,
knihovna pro state management Bloc,
databáze Cloud Firestore
a architektura Clean Architecture.

V rámci analýzy jsou popsány principy hry.
Principy jsou podrobně analyzovány a na základě toho jsou vytvořeny
požadavky a následně případy užití,
které popisují nekolik scénářů průchodů aplikace.

Dle rešerše a analýzy je navrženo uživatelské rozhraní,
které dbá na jednoduchý a srozumitelný vzhled,
a architektura aplikace.
Další kapitoly se zabývájí popisem implementace a testování,
kde jsou uvedeny zajímavé ukázky kódu
a konkrétní implementace částí aplikace.
Aplikace byla implementována a otestována testy,
které jsou automatizované a jsou spouštěny například v rámci průběžné integrace.

Na základě implementace je vytvořena uživatelská a vývojářská dokumentace.
Uživatelská dokumentace vhodně provádí uživatele všemi scénáři průchodu
aplikací a možnostmi nastavení.

Všechny cíle této práce byly splněny.
Aplikaci lze navíc v budoucnu rozšířit mnoha způsoby,
ať už vylepšením samotného obsahu hry, herních misí, dostupnými moduly,
tak i vylepšením o zcela nové funkce.
Příkladem možných funkcí mohou být například
přidání podpory pro webové prohlížeče,
využití nových typů senzorů a práce s nimi,
nebo rozšíření hry o mód s více hráči.
\end{conclusion}
