\chapter{Cíle práce}

Cílem práce je analýza, návrh a implementace funkční
kooperativní multiplatformní mobilní herní aplikace,
ve které se hráči připojí do místnosti a společně se snaží splnit mise hry.

Nejprve jsou v rámci teoretické části práce zhodnoceny klady a zápory
konkurenčních aplikací,
aby bylo zjištěno,
kde je vhodné se motivovat, a čemu se naopak vyvarovat.
Dalším úkolem je získání přehledu o moderních technologiích
a provedení rešerše možností, jednotlivě je prozkoumat a popsat
a na závěr každé technologie zhodnotit nejvhodnější výběr.
Neméně důležitý je také úkol samotného navrhnutí principů a logiky hry,
jejích funkcí, požadavků na aplikaci a případů užití.

Praktická část má za úkol vhodně navrhnout architekturu aplikace
a uživatelské rozhraní a následně provést implementaci řešení tak,
aby byla aplikace plynulá, udržitelná a snadno rozšiřitelná.
Dalším úkolem je také aplikaci řádně otestovat automatizovanými testy 
a provést uživatelské testování.

V neposlední řadě je úkolem také vytvoření uživatelské a vývojářské
dokumentace.
